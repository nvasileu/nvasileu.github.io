Nidos Vasiliauskaitės blogas

LEFTISTAI
Kaip atsitiko, jog progresyvieji-kairieji šiandien aistringai smerkia “marginalus“, niekina “darbo klasę“ ir visus, kas stokoja pinigų bei to, kas už juos nuperkama, didžiuojasi klusnumu, besąlygiškai remia Vyriausybę ir jos šeimininkus, laiko ją galios struktūrų (t.y. paprastų piliečių) užsipultu subalternu, ir yra radikalūs snobai?
Spėju, kad taip: vienintelė jų kairiosios autoidentifikacijos priežastis yra ta, kad “kairumas“ tapo prestižu, socialiniu markeriu. Esi kairysis, nes “kairumas“ rodo tavo kilmę iš upper-middle class (Rytų Europoje – dar ir santykinę neblėstančią jaunystę), didmiesčio gyvenseną, pasibastymą po plačiojo pasaulio universitetus ir barus, diplomą ar kelis ir tvirtą narystę hipsterijoje. Bei norą trolinti savo nekenčiamus dešiniųjų pažiūrų tėvus.
“Kairumas“ dabar yra tai, kas XIX amžiuje buvo korsetas arba cilindras.
Todėl jie nuoširdžiai nepatiria jokio kognityvinio disonanso.
